<!DOCTYPE html>
<html>
<head>
    <meta charset="UTF-8">
    <title>Τμήμα Μηχανικών Πληροφορικής - ΑΤΕΙ Θεσσαλονίκης</title>
    <style type="text/css">
        h3 { color:#226e7e; }
    </style>
</head>

<body>
<p align="justify">Η Διοίκηση του Τμήματος ασκείται από τη Γενική Συνέλευση, την Γενική Συνέλευση Ειδικής Σύνθεσης, την Συντονιστική Επιτροπή του
    ΠΜΣ, το Συμβούλιο και τον Προϊστάμενο του Τμήματος. <b>Πρόεδρος</b>: Β. Κώστογλου, Καθηγητής <strong>Αναπληρωτής
        Προιστάμενος</strong>: Κ. Διαμαντάρας, Καθηγητής</p>

<p align="justify"><strong>Γενική Συνέλευση</strong>: Η Γενική Συνέλευση απαρτίζεται από τα μέλη του Εκπαιδευτικού Προσωπικού και εκπροσώπους των
    φοιτητών(40% του συνόλου των μελών του Ε.Π). Τη Συνέλευση διευθύνει ο Προϊστάμενος του
    Τμήματος και πρακτικά κρατούνται από την Γραμματέα του Τμήματος κ. Β. Σερασίδου.</p>

<p align="justify"><strong> </strong> Ο<strong> Τομέας Ανάλυσης και προγραμματισμού</strong> και ο <strong>Τομέας Συστημάτων και Τεχνολογίας
    Υπολογιστών</strong>. Κάθε τομέας είναι
    υπεύθυνος για τη διδασκαλία ενός αριθμού μαθημάτων του προγράμματος σπουδών. Τα μέλη του μόνιμου
    Εκπαιδευτικού Προσωπικού(Ε.Π) ανήκουν σε ένα από τους δύο Τομείς. Όργανα του Τομέα είναι η Συνέλευση και ο
    Υπεύθυνος του τομέα. Υπεύθυνος για τον Τομέα Ανάλυσης και Προγραμματισμού είναι ο Αναπληρωτής Καθηγητής Π.
    Σφέτσος. Υπεύθυνος για τον Τομέα Συστημάτων και Τεχνολογίας Υπολογιστών ο Καθηγητής Κ. Διαμαντάρας.</p>

<p align="justify"><strong>Γενική Συνέλευση Ειδικής Σύνθεσης:</strong> Η Γενική Συνέλευση Ειδικής Σύνθεσης (Γ.Σ.Ε.Σ.) του Τμήματος Πληροφορικής, η
    οποία είναι ενδεικτικά αρμόδια για την εισήγηση προτάσεων για θέματα του
    ΠΜΣ προς το Συμβούλιο του Τ.Ε.Ι., την εκλογή και συγκρότηση της
    Συντονιστικής Επιτροπής του ΠΜΣ, τον ορισμό του μέλους Ε.Π. του Τμήματος
    που μετέχει στην Επιτροπή Μεταπτυχιακών Σπουδών του Τ.Ε.Ι., τον ορισμό των
    μελών των συμβουλευτικών επιτροπών, των μελών των εξεταστικών επιτροπών,
    την απονομή μεταπτυχιακών διπλωμάτων, τη συγκρότηση των επιτροπών επιλογής
    ή εξέτασης των υποψηφίων μεταπτυχιακών φοιτητών και για κάθε άλλο θέμα
    προβλεπόμενο από τις νόμιμες διατάξεις.</p>

<p align="justify"><strong>Συντονιστική Επιτροπή (Σ.Ε.) του ΠΜΣ:</strong> Η Συντονιστική Επιτροπή (Σ.Ε.) του ΠΜΣ, η οποία απαρτίζεται από τέσσερα
    (4) μέλη Ε.Π. του Τμήματος και είναι αρμόδια για την παρακολούθηση και
    το συντονισμό λειτουργίας του ΠΜΣ και αποτελείται από τα παρακάτω μέλη:
</p>
<ul>
    <li>Διευθυντής ΠΜΣ: Δρ. Παναγιώτης Αδαμίδης, καθηγητής</li>
    <li>Αναπληρωτής Διευθυντής: Δρ. Χρήστος Ηλιούδης, αναπλ. καθηγητής</li>
    <li>Μέλη: Δρ. Δημοσθένης Σταμάτης, καθηγητής και Δρ. Περικλής Χατζημίσιος, επικ. καθηγητής</li>
</ul>
</body>

</html>
