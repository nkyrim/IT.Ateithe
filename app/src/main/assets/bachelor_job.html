<!DOCTYPE html>
<html>
<head>
    <meta charset="UTF-8">
    <title>Τμήμα Μηχανικών Πληροφορικής - ΑΤΕΙ Θεσσαλονίκης</title>
    <style type="text/css">
        h3 { color:#226e7e; }
    </style>
</head>
<body>
<div>
    <p>Με βάση τις εξειδικευμένες επιστημονικές και τεχνικές γνώσεις που αποκτούν ως φοιτητές, οι πτυχιούχοι του Τμήματος μπορούν να
        απασχοληθούν στο ιδιωτικό και δημόσιο τομέα, είτε αυτοδύναμα, είτε σε συνεργασία με άλλους επιστήμονες της πληροφορικής, στους
        τομείς παροχής υπηρεσιών Λογισμικού καθώς και στην παραγωγή προϊόντων Λογισμικού (ανάλυση και προγραμματισμός εφαρμογών,
        προγραμματισμός και ανάλυση συστημάτων). Ειδικότερα οι πτυχιούχοι Τμημάτων πληροφορικής, σύμφωνα με το σχετικό Προεδρικό Διάταγμα
        που αφορά τα επαγγελματικά δικαιώματα, μπορούν να απασχολούνται στους παρακάτω ενδεικτικά αναφερόμενους τομείς παροχής υπηρεσιών
        λογισμικού πληροφορικής και στην παραγωγή προϊόντων λογισμικού πληροφορικής:</p>
    <p><strong>ΑΝΑΛΥΣΗ ΕΦΑΡΜΟΓΩΝ:</strong> Μία νέα εφαρμογή μελετάται διεξοδικά, τίθενται οι λειτουργικές προδιαγραφές, αναπτύσσεται το
        λογικό ισοδύναμο του συστήματος, αναλύονται τα δεδομένα, σχηματίζονται διαγράμματα διεργασιών, δεδομένων και καταστάσεων και κατόπιν
        προδιαγράφονται προγράμματα. Παράλληλα, τίθενται προδιαγραφές για τον απαιτούμενο εξοπλισμό και εξετάζονται εναλλακτικές λύσεις με
        βάση τον συνδυασμό κόστους-ωφέλειας.</p>
    <p><strong>ΑΝΑΛΥΣΗ ΣΥΣΤΗΜΑΤΩΝ:</strong> Ο αναλυτής συστημάτων μπορεί να ασχοληθεί με το λεπτομερή σχεδιασμό προγραμμάτων interfaces, και
        το σχεδιασμό προγραμμάτων που θα συνεπικουρούν τις διεργασίες του λειτουργικού συστήματος.</p>
    <p><strong>ΔΙΑΧΕΙΡΙΣΗ ΒΑΣΕΩΝ ΔΕΔΟΜΕΝΩΝ:</strong> Αναλαμβάνει καθήκοντα διαχείρισης όσον αφορά στη χρήση συστήματος βάσεως δεδομένων από
        χρήστες και εφαρμογές. Διασφαλίζει τα αρχεία των δεδομένων από απρόβλεπτες καταστροφές, όπως επίσης και από την πιθανότητα,
        εσκεμμένης, παράνομης πρόσβασης. Επιβάλλει κανόνες διατήρησης της πληρότητας των δεδομένων. Καθορίζει σχήματα ελεγχόμενης πρόσβασης
        στα δεδομένα, αποδίδοντας δικαιώματα πρόσβασης σε χρήστες και εφαρμογές.</p>
    <p><strong>ΔΙΑΧΕΙΡΙΣΗ ΔΙΚΤΥΩN:</strong> Τα δίκτυα υπολογιστών αποτελούν μία πραγματικότητα σε πολλά εργασιακά περιβάλλοντα. Ο
        διαχειριστής μπορεί να χρησιμοποιεί τις δυνατότητες του δικτύου για παρακολούθηση των χρηστών, δήλωση νέων χρηστών, προσδιορισμό των
        δικαιωμάτων τους, ασφάλεια στην πρόσβαση, διασφάλιση των δεδομένων και αρχείων (backups), Εισαγωγή νέων διαχειριστικών εφαρμογών και
        προγραμμάτων συστήματος, εκπαίδευση και τέλος βοήθεια σε κάθε χρήστη του δικτύου.</p>
    <p><strong>ΠΡΟΓΡΑΜΜΑΤΙΣΜΟΣ ΕΦΑΡΜΟΓΩΝ:</strong> Σ` ένα οργανωμένο περιβάλλον ανάπτυξης εφαρμογών, γίνεται ανάλυση και σχεδιασμός της
        εφαρμογής και κατόπιν παραδίδονται τμήματα στον προγραμματιστή, για υλοποίηση με μία γλώσσα προγραμματισμού. Επίσης, ο
        προγραμματιστής μπορεί να αναλαμβάνει και τη συντήρηση, τον έλεγχο, καθώς επίσης και την τροποποίηση υπαρχόντων εφαρμογών</p>
    <p><strong>ΠΡΟΓΡΑΜΜΑΤΙΣΜΟΣ ΔΙΑΔΙΚΤΥΑΚΩΝ ΕΦΑΡΜΟΓΩΝ:</strong> O σχεδιασμός και η υλοποίηση μιας εφαρμογής διαδικτύου απαιτεί χρήση
        εξειδικευμένων γλωσσών και γνώσεις στη δομή των πρωτοκόλλων. Οι προγραμματιστές αυτού του είδους σχεδιάζουν, αναπτύσσουν,
        δοκιμάζουν, εγκαθιστούν, βελτιώνουν και συντηρούν ιστοσελίδες και εφαρμογές, που είναι προσπελάσιμες από χρήστες του διαδικτύου.</p>
    <p><strong>ΠΡΟΓΡΑΜΜΑΤΙΣΜΟΣ ΣΥΣΤΗΜΑΤΩΝ:</strong> Σήμερα υπάρχουν πολλά έτοιμα προγράμματα, που επιλύουν διάφορα προβλήματα και
        καταστάσεις. Πολλές φορές, η επικοινωνία για τη μεταφορά δεδομένων μεταξύ τους απαιτεί ειδικά προγράμματα, τα λεγόμενα ενδιάμεσα
        (interfaces). Ο προγραμματιστής συστημάτων είναι αυτός αναπτύσσει τέτοια προγράμματα, καθώς και άλλα προγράμματα για την καλύτερη
        αξιοποίηση ενός λειτουργικού συστήματος.</p>
    <p><strong>ΕΚΠΑΙΔΕΥΣΗ:</strong> Οι πτυχιούχοι του Τμήματος μπορούν επίσης να απασχοληθούν στα A.Ε.Ι. ως μόνιμο ή εκτακτό διδακτικό
        προσωπικό και στην μέση εκπαίδευση ως καθηγητές Πληροφορικής.</p>
    <p><strong>ΕΡΕΥΝΑ:</strong> Επίσης μπορούν να απασχοληθούν ως μέλη ερευνητικών ομάδων σε θέματα έρευνας, στα πλαίσια ερευνητικών ή
        αναπτυξιακών προγραμματων.</p>
</div>
</body>
</html>
