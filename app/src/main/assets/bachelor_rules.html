<!DOCTYPE html>
<html>
<head>
    <meta charset="UTF-8">
    <title>Τμήμα Μηχανικών Πληροφορικής - ΑΤΕΙ Θεσσαλονίκης</title>
</head>
<body>
<div>
    <p align="justify"><strong>Εγγραφές νεοεισαγόμενων φοιτητών</strong> Φοιτητές στο Τμήμα Πληροφορικής γίνονται όσοι εγγράφονται σε αυτό
        ύστερα από:</p>
    <ul>
        <li>Πανελλήνιες Εξετάσεις</li>
        <li>Κατάταξη σαν πτυχιούχοι Τμημάτων Α.Ε.Ι (Πανεπιστήμια ή Τ.Ε.Ι).</li>
        <li>Η κατάταξη γίνεται ύστερα από κατατακτήριες εξετάσεις τις οποίες διοργανώνει το Τμήμα. Οι διαγωνιζόμενοι εξετάζονται στα
            Μαθήματα το Α εξαμήνου:
        </li>
    </ul>
    <p align="justify">Εισαγωγή στην Πληροφορική Μαθηματική Αναλύση Αλγοριθμική και Προγραμματισμός Η ύλη των παραπάνω μαθημάτων υπάρχει στη<strong>
        θέση
        πρόσθετα</strong></p>
    <ul>
        <li>Χωρίς εξετάσεις σύμφωνα με το νόμο (ειδικές περιπτώσεις)</li>
    </ul>
    <p align="justify">Οι εγγραφές των νεοεισαγόμενων φοιτητών γίνονται στο Τμήμα Πληροφορικής μέσα στα χρονικά όρια που ορίζονται εκάστοτε
        με τις
        υπουργικές αποφάσεις, για την εισαγωγή νέων φοιτητών και με βάση τα δικαιολογητικά που ορίζονται στις ίδιες αποφάσεις. Για όσους
        προέρχονται από κατάταξη, για την εγγραφή τους απαιτείται η έκδοση σχετικής απόφασης του Τμήματος, σύμφωνα με τις κείμενες
        διατάξεις. Φοιτητής που έχει εγγραφεί και παρακολουθεί μαθήματα σε ορισμένο Τ.Ε.Ι. δεν μπορεί να είναι συγχρόνως φοιτητής και σε
        άλλο τριτοβάθμιο εκπαιδευτικό ίδρυμα. Οι φοιτητές που αποδεδειγμένα εργάζονται τουλάχιστον 20 ώρες την εβδομάδα δύνανται να
        εγγράφονται ως φοιτητές μερικής φοίτησης, ύστερα από αίτησή τους. Ο Οργανισμός ορίζει τις ειδικότερες προϋποθέσεις και τη διαδικασία
        για την εφαρμογή των παραπάνω, καθώς και τις ειδικότερες προϋποθέσεις και τη διαδικασία διευκόλυνσης της φοίτησης των φοιτητών με
        αναπηρία. Οι φοιτητές μπορούν, ύστερα από αίτησή τους προς το τμήμα, να διακόψουν τη φοίτησή τους. Με τον Οργανισμό του ιδρύματος
        καθορίζεται η διαδικασία διαπίστωσης της διακοπής της φοίτησης, τα δικαιολογητικά που συνοδεύουν την αίτηση και ο μέγιστος χρόνος
        της διακοπής, καθώς και η δυνατότητα της κατ’ εξαίρεση υπέρβασης του χρόνου αυτού. Η φοιτητική ιδιότητα διακόπτεται προσωρινά κατά
        το χρόνο διακοπής της φοίτησης, εκτός αν η διακοπή οφείλεται σε αποδεδειγμένους λόγους υγείας ή σε λόγους ανωτέρας βίας.<br>
        <strong>Ανανεώσεις εγγραφών</strong><br>
        Η ανανέωση γίνεται την πρώτη εβδομάδα του εξαμήνου και κατ εξαίρεση για σοβαρούς λόγους μπορεί να παραταθεί για μια ακόμη εβδομάδα
        με απόφαση Συμβουλίου του τμήματος.<br>
        <strong>Κύκλοι σπουδών, έναρξη, διακοπή και λήξη μαθημάτων</strong><br>
        Βασική εκπαιδευτική μονάδα στα Α.Ε.Ι. αποτελεί το διδακτικό εξάμηνο. Κάθε διδακτικό έτος που αρχίζει την 1η Σεπτεμβρίου και λήγει
        την 5η Ιουλίου, περιλαμβάνει δύο αυτοτελή διδακτικά εξάμηνα: το Χειμερινό το οποίο αρχίζει την πρώτη Δευτέρα μετά τις 19 Σεπτεμβρίου
        και το Εαρινό, το οποίο αρχίζει μετά τη λήξη των εξετάσεων β περιόδου του χειμερινού εξαμήνου. Μεταξύ των δύο εξεταστικών περιόδων
        του Χειμερινού εξαμήνου ή μετά τη λήξη της δεύτερης εξεταστικής περιόδου και μέχρι την έναρξη του Εαρινού εξαμήνου μπορούν να
        παρεμβάλλονται ημέρες ελεύθερες μαθημάτων. Κάθε διδακτικό εξάμηνο περιλαμβάνει 13 πλήρεις εβδομάδες για διδασκαλία και δύο
        εξεταστικές περιόδους διάρκειας δύο εβδομάδων η κάθε μια. Η δεύτερη εξεταστική περίοδος του Εαρινού εξάμήνου γίνεται το πρώτο
        δεκαπενθήμερο του Σεπτεμβρίου του επόμενου ακαδημαϊκού έτους. Οι ακριβείς ημερομηνίες έναρξης και λήξης των μαθημάτων, των εξετάσεων
        και των διακοπών του επόμενου διδακτικού έτους, καθορίζονται, από το Συμβούλιο του ΤΕΙ και ανακοινώνονται με ευθύνη του αρμόδιου
        Αντιπροέδρου, ενιαία για όλες τις σχολές, το αργότερο μέχρι τέλος Ιουνίου κάθε έτους. Οι ακριβείς ημερομηνίες θα υπάρχουν καθε φορά
        στις ανακοινώσεις του τμήματος.</p>
    <p align="justify"><strong>προϋποθέσεις για αποφοίτηση</strong></p>
    <p align="justify">Για να καταστεί πτυχιούχος, ο φοιτητής του Τμήματος Μηχανικών Πληροφορικής Τ.Ε. του ΑΤΕΙ-Θ οφείλει να έχει
        παρακολουθήσει επιτυχώς
        ένα σύνολο μαθημάτων οι πιστωτικές μονάδες των οποίων αθροίζουν συνολικά ή ξεπερνούν τις 210, και επιπλέον: πρέπει να έχει εκπονήσει
        επιτυχώς την πτυχιακή του εργασία (20 πιστωτικές μονάδες) και να έχει ολοκληρώσει με επιτυχία την 6-μηνη τοποθέτησή του σε θέση
        εργασίας πρακτικής άσκησης (10 πιστωτικές μονάδες). Πιο συγκεκριμένα, ο φοιτητής πρέπει να έχει παρακολουθήσει επιτυχώς τα είκοσι
        πέντε (25) υποχρεωτικά μαθήματα του ΠΠΣ, στη διάρκεια των πέντε (5) πρώτων ακαδημαϊκών εξαμήνων των σπουδών του (πέντε υποχρεωτικά
        μαθήματα ανά εξάμηνο). Το κάθε ένα από τα εν λόγω είκοσι πέντε υποχρεωτικά μαθήματα αντιστοιχίζεται προς έξι (6) πιστωτικές μονάδες,
        25×6=150 πιστωτικές μονάδες, συνολικά. Οι επιπλέον εξήντα (60) πιστωτικές μονάδες εκπαίδευσης και κατάρτισης σχετίζονται με την
        επιτυχή παρακολούθηση βασικών μαθημάτων της κατεύθυνσης την οποία θα επιλέξει να ακολουθήσει ο φοιτητής (30 πιστωτικές μονάδες,
        συνολικά), και αριθμού μαθημάτων τα οποία θα επιλέξει ελεύθερα να παρακολουθήσει από τα υπολειπόμενα μαθήματα της κατεύθυνσης την
        οποία έχει επιλέξει ή/και τα μαθήματα των άλλων δύο κατευθύνσεων του Τμήματος, σε τρόπο ώστε οι πιστωτικές μονάδες να είναι συνολικά
        30.<br>
        Πιο συγκεκριμένα, εκτός των 30 πιστωτικών μονάδων (κατ’ ελάχιστον) που αντιστοιχούν σε μαθήματα της κατεύθυνσης την οποία έχει
        επιλέξει, ο φοιτητής αναμένεται ότι κατά τη διάρκεια του έκτου (ΣΤ!) και εβδόμου (Ζ!) τυπικού εξαμήνου εξαμήνου των σπουδών του θα
        εγγραφεί σε και θα παρακολουθήσει επιτυχώς επιπλέον μαθήματα. Τα τελευταία θα τα επιλέξει και από τις τρεις (3) κατευθύνσεις,
        συμπεριλαμβανομένης και της δικής του (εννοείται: μαθήματα της δικής του κατεύθυνσης τα οποία δεν έχει ήδη παρακολουθήσει επιτυχώς
        και έχουν ήδη προσμετρηθεί στις 30 πιστωτικές μονάδες που του αναλογούν), οι πιστωτικές μονάδες των οποίων θα αθροίζουν συνολικά
        επίσης στον αριθμό 30.</p>
</div>
</body>
</html>